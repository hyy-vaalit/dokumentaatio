# Äänestyksen aikana

## Äänioikeutetun lisääminen käsin

Henkilö voi ilmoittautua läsnäolevaksi opiskelijaksi kesken äänestyksen.
Ylioipston käyttäjätunnus ei välttämättä aktivoidu samana päivänä. Tällaisia
äänestäjiä voidaan lisätä manuaalisesti äänioikeutetuiksi Vaalitulospalvelun
admin-näkymästä. Manuaalisesti lisätylle äänioikeutetulle voidaan lähettää
sisäänkirjautumislinkki, jonka avulla hän pääsee sisään äänestysjärjestelmään
ilman yliopiston käyttäjätunnusta.

Edellytyksenä äänioikeutetun lisäämiselle on, että henkilö todentaa
henkilöllisyytensä ja läsnäoloilmoittautumisensa luotettavasti esimerkiksi HYYn
keskustoimistolla. Äänioikeuden lisää vaalityöntekijä.
