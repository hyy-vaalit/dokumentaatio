# Äänestyksen päättymisen jälkeen

## Äänten tuominen tuloslaskentapalveluun

Äänestyksen päätyttyä vaalityöntekijä käynnistää  tuloslaskentapalvelusta äänen
hakemisen. Äänestyspalvelu luovuttaa äänet vasta äänestyksen grace-periodin
päättymisen jälkeen. Äänten tuomisen jälkeen alustava vaalitulos on saatavilla.
Alustavaa vaalitulosta ei julkaista tai näytetä vaalivalvojaisissa.


## Arvonnat

Tasatuloksille päätyneiden ehdokkaiden keskinäinen järjestys arvotaan. Arvonnan
teknisenä kirjurina toimii esimerkiksi vaalityöntekijä. Perinteisesti
Keskusvaalilautakunta on arponut käsin varsinaisten ja varaedustajien
paikkajakoon vaikuttavat tasatilanteet. Koneella on arvottu paikkajakoon
vaikuttamattomat tasatilanteet.

Arvonnat löytyvät vaalituloksen laskentapalvelusta. Ensin suoritetaan
ehdokkaiden tasaäänimäärien arvonnat vaaliliiton sisällä. Toiseksi suoritetaan
liittovertailulukujen tasatilanteiden arvonnat vaalirenkaan sisällä.
Kolmanneksi suoritetaan rengasvertailulukujen tasatilanteiden arvonnat
vaalirenkaiden kesken.

Arvontojen suorittamisen jälkeen Keskusvaalilautakunta vahvistaa vaalituloksen.
Tuloslaskentapalvelu julkaisee vahvistetun vaalituloksen osoitteeseen
vaalitulos.hyy.fi.
